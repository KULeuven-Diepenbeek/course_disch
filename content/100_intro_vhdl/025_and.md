---
title: 'AND poort'
pre: "<i class='fas fa-book'></i> "
chapter: false
weight: 25
draft: false
---

Heb géén schrik van deze titel. We gaan zeker niet alle componenten 1-voor-1 afgaan :smiley:.

Uiteraard gaan complexere designs moeilijk te beschrijven zijn in één enkel bestand. Componenten kunnen bovendien hergebruikt worden in andere componenten. Laat ons als voorbeeld een AND poort bouwen met behulp van de eerder geziene **NAND** poort en de **invertor**. Het schema van ons design ziet er dus als volgt uit.

{{% figure src="/images/100/drawio_new_and.png" title="De AND gate, gebouwd met behulp van een NAND en een invertor"  %}}

{{% multiHcolumn %}}
{{% column %}}
{{< include_file "/static/hdlsrc/100/and_gate.vhd" "vhdl" >}}
{{% /column %}}
{{% column %}}
De beschrijving van deze AND poort begint met het gebruiken van een **package** (STD_LOGIC_1164) uit een **library** (IEEE).

Vervolgens is er opnieuw de **entity** block die aangeeft dat dit design 2 ingangspinnen heeft en 1 uitgangspin.

In de architecture verschijnt er iets nieuws. Tussen **architecture** en **begin** kunnen er declaraties gebeuren. Dit kunnen zowel declaraties zijn van signalen als van compontenten.

Als er andere **entities** gebruikt gaan worden, dan moeten er aangegeven worden hoe deze er uit zien. Volgens ons schema gaan we gebruik maken van een NAND poort van en van een invertor. Deze twee component dienen dus gedeclareerd te worden. Voor de C-programmeurs kan je dit beschouwen als *"forward declaration"*.

{{% notice tip %}}
Merk op dat een component-declaratie exact hetzelfde beschreven wordt als de entity van de component zelf. Indien je een declaratie moet doen van een compent, kan je eenvoudig weg de "entity" kopiëren en vervang je het woordje *entity* door *component* (tweemaal).
{{% /notice %}}


De declaratie van een **signaal** is simpelweg duidelijk maken dat er een *draadje* gebruikt gaat worden, van een bepaald type en met een bepaalde naam.


## Een component instantiëren

Volgens het design dienen we 2 componenten te gebruiken. Beide zijn hierboven reeds gedeclareerd. Deze **declaratie** is enkel om de tools duidelijk te maken *hoe deze component er uit ziet*. 

Tussen de *begin* en *end* van de architecture kan er een **instantiatie** gemaakt worden van reeds gedeclareerde componenten.

Bij het instantieren kan er een naam gegeven worden aan de instantiatie. In het voorbeeld zijn de namen *nand_gate_inst00* en *inverter_inst00*. Na de naamgeving wordt duidelijk gemaakt over welke component het gaat (*component nand_gate*). Uiteindelijk moet er **port map** gebeuren. Iedere in- en uitgang moet ergens aan gehangen worden. Dit kan soms een beetje verwarrend lijken, maar het idee is dat er voor iedere in- en uitgang het volgende staat:
<center><b>LINKS => RECHTS (komma)</b></center>

LINKS staat de naam van de poort van de component, RECHTS staat de naam van het signaal dat hierop aangesloten wordt.

Verschillende poorten worden gescheiden door een komma (,). Dit wilt dus zeggen dat er na de laatste mapping geen komma meer mag volgen.

{{% /column %}}
{{% /multiHcolumn %}}

In de bovenstaande beschrijving van de AND poort gebruiken we een NAND en een INV. Voor de volledigheid geven we nog even mee dat er ook een keyword **AND** bestaat: ```Z_o <= A_i AND B_i;``` was dus een perfect alternatief geweest :wink:.

## Alle lijnen ... tegelijk

In tegenstelling tot alle **software** die jullie tot hier toe geprogrameerd hebben, is er één heel belangrijk, conceptueel verschil met deze hardware beschrijving. Iedere lijn tussen de *begin* en *end* van de architecture wordt **TEGELIJKERTIJD** uitgevoerd. Het kan uiteraard (zoals in dit voorbeeld) dat het resultaat van één blok afhangt van het resultaat van een ander blok, maar zowel de NAND-gate als de invertor zijn <u>gelijktijdig</u> aan het werken.

Denk nog eens terug aan de beschrijving op de MUDEC. Het IC met de NAND poort werkt ook simultaan met het IC met de invertor.

{{% figure src="/images/100/and_mudec.png" title="De AND gate, gebouwd met behulp van een NAND en een invertor, op een bread board"  %}}